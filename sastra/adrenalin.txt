Aku lupa tajuk bukuzine novelet @mohdazmen tu sebab naskhahnya tak ada dekat tangan aku sekarang. Sebab aku menulis di kedai mamak.

Ia naskhah yang—
mengecewakan dalam skala @mohdazmen.

Sebab dalam novelet ini @mohdazmen melanggar hukum @mohdazmen. Bukan saja tukar gaya bahasana tetapi juga rentaknya juga. Ceritanya bermula dengan sorang mamat ni tengah bengang dengan mamat yang sorang lagi. Mono-monolog yang dipaparkan via herdikan-herdikan ini kedengaran tak sampai. Bingit. Kita—ya kau pun aku anggap rasa benda yang sama—sebagai pembaca tidak dapat untuk memahami dan memberi tisu simpati untuk yang mamat yang tengah marah-marah ni kesat peluh dan air mata amarahnya kerana kita berada dalam posis

Dia macam kau dengar member kau dok bebel pasal masalah hidup dia dengan orang lain dan degar-degar itu buat kau terbawa menyampah bukan dengan orang yang dikutuk tetapi member kau.

Ia menjengkelkan.

Kau harap mamak dekat tempat korang lepak tu datang meredakan keadaan dengan menyimbah Extra Joss anggur mangkuk untuk membawa kembali member kau berada di daerah kewarasan. Kau harap ada penjaja langsung ke meja kau menjual kacang dan kau akan beli dua satu untuk kau dan satu untuk member kau dan aktiviti makan kacang akan melambatkan percakapannya.

Kau tidak berharap ia tamat. Kau tidak berharap member kau berhenti bercakap. Kau cuma berharap member kau bercerita dengan lebih elok. Dengan lebih cocok.

@mohdazmen yang dah biasa dengan alur cerita yang perlahan nak bawak kita dengan kawalan cerita yang laju dan deru bahasa yang selama ini—seingat aku—tak pernah diteroka via watak pengherdik dan paling hampeh bagi aku apabila si pengherdik ini dok tengah syok layan kepala @mohdazmen kembali kepada kekuatannya-keperlahanan-anjay.

Dan ini juga kita dapat nikmati apabila watak @mohdazmen berucap tentang sesuatu yang berada di luar kemarahannya espesiali waktu tengah nak beli air tu.

Dalam novelet ini kita boleh nampak yang rentak naratif @mohdazmen terikat dengan bahasanya. Menukar gaya bahasa bukan semua orang boleh buat. Bukan semua orang perlu buat. Apa-apa pun ia cubaan yang berani terhadap diri sendiri.

Permainan konkrit yang dimuntahkan seperti tidak menghormati A4 yang dicetak dan dipotong kemas itu. Ini adalah penghinaan! Membikin ia sebegitu hanya demi untuk negara kerana ingin menambah mukasurat semata-mata dan bukan atas nama sastra atau penulisan bersifat kapitalis secara malas—aku menyokong gerakan kapitalisme tetapi bukan dengan gaya ini—kerana ia demi menjamin kepuasan wahana kapital pembaca i.e wang. Semata. Menjaga kepuasan dari sudut jumlah bilangan kertas buat ia mendakap komersialisme dengan cara tak bez dan kesannya nilai aestetik seni diturunkan anak tangga. Pembaca hanya dianggap sebagai penjana wang. Seentiti transaksional yang tak berteraskan pembinaan modal insan. Kitaran budaya akhirnya dibayangi kitaran jual beli. Ini akan menumbuhkan lagi pembaca murahan yang memikirkan ketebalan wang dompet mereka hanya layak dinipiskan dengan ketebalan naskhah yang mereka beli. Seni—serta tanggapan terhadapnya—dan jiwa dipaksi dengan wang bukan dari sudut aestetik. Kita membiar mereka wujud kerana kita sering ingin menjaga hati mereka. Persoalan utama yang mungkin timbul antara mereka bukan tentang mutu karya tetapi berkisar rugi tak rugi dari sudut ringgit. Kelangsungan budaya memang memerlukan wang tetapi kalau itu yang menjadi kerisauan ia memamah jiwa dan pemikiran para pemain perannya dalam kes ini penulis dan pembaca. Ia anti antikemampanan. Antikemampanan apa benda kalau tembolok komersial yang perlu dikenyangkan terlebih dahulu. Jadi apa yang kita dapat hanyalah penggayaan yang tercungap-cungap.

Bak sabda Cesar Aira: makin tebal naskhah itu makin nipis sastranya.

Hahaha.